ರಸಮಯ ಬದುಕಿನ ಸುಖದ ಗಳಿಗೆಗಳು ಸೋರಿ ಹೋಗಲು ಬಿಡದೆ ಸವಿಯುತ್ತಿದ್ದ ರಸಿಕರು ಅವರದು.
ತಮ್ಮ ಯೌವನದ ಗುಟ್ಟೇನು ಎಂದು ಕೇಳಿದವರಿಗೆ, ಅಂತಹ ಗುಟ್ಟುಗಳನ್ನೆಲ್ಲ ಬಿಟ್ಟು ಕೊಡಲು ಬರುವುದಿಲ್ಲ ಎಂದು ಕಣ್ಣುಮಿಟುಕಿಸಿ ನಕ್ಕವರು.
ಗುಂಪಿನ ನಡುವೆಯೂ ಏಕಾಕಿತನ ಅನುಭವಿಸಿದವರು.
ಬದುಕಿನುದ್ದಕ್ಕೂ ಅವಿವಾಹಿತರಾಗಿಯೇ ಉಳಿದರು.‘ಯಾಕೆ ಲಗ್ನ ಮಾಡಿಕೊಳ್ಳಲಿಲ್ಲ’ ಎಂದರೆ ಘಟನಾ ಚಕ್ರದ ಪ್ರವಾಹದಲ್ಲಿ ವಿವಾಹಕ್ಕೆ ಮುಹೂರ್ತವೇ ಸಿಗಲಿಲ್ಲ ಎಂಬ ಉತ್ತರ ನೀಡಿದ್ದರು.
‘ಅಫೇರ್‌ಗಳು (ಪ್ರೇಮ) ಇದ್ದವೇ’ ಎಂಬ ಮತ್ತೊಂದು ಪ್ರಶ್ನೆಗೆ ‘ಪ್ರೇಮ ಪ್ರಕರಣಗಳ ಚರ್ಚೆಯನ್ನು ಮಾಡಲು ಬರುವುದಿಲ್ಲ’ ಎಂದು ಗಹಗಹಿಸಿದ್ದರು.
ಮಿತ್ರರಾಗಿದ್ದ ಕೌಲ್ ದಂಪತಿಗಳ ಜೊತೆಗೆ ಒಂದೇ ಮನೆಯಲ್ಲಿ ದೀರ್ಘಕಾಲ ಬದುಕಿದ್ದರು.
ಶ್ರೀಮತಿ ಕೌಲ್ ಅವರ ಮಗಳು ನಮಿತಾ ಅವರನ್ನು ತಮ್ಮ ಮಗಳೆಂದು ದತ್ತು ತೆಗೆದುಕೊಂಡಿದ್ದರು.
ನಮಿತಾ ಅವರ ಪತಿ ರಂಜನ್ ಭಟ್ಟಾಚಾರ್ಯರು ವಾಜಪೇಯಿ ಅಳಿಯನೆಂದು ಪ್ರಧಾನಿ ಕಚೇರಿಯಲ್ಲಿ ಸುದ್ದಿ ಮಾಡಿದ್ದ ದಿನಗಳಿದ್ದವು.
ಭಟ್ಟಂಗಿತನ ಎಂಬುದು ಗಂಭೀರ ವ್ಯಾಧಿಯ ಮುಖ್ಯ ಲಕ್ಷಣ.
ರಾಜಕೀಯ ಪಕ್ಷವೊಂದರ ಆಂತರಿಕ ಜನತಂತ್ರ ಶಿಥಿಲಗೊಂಡು ಸಮಾಧಿಯಾಗುವ ನಿಚ್ಚಳ ಸೂಚನೆ.
ಈ ಕಾಯಿಲೆ ಕಾಂಗ್ರೆಸ್‌ಗೆ ಮಾತ್ರ ಸೀಮಿತ ಅಲ್ಲ.
ಬಿಜೆಪಿಯನ್ನು ಅಂದೂ ಕಾಡಿತ್ತು ಇಂದೂ ಬಿಡದೆ ಬಲವಾಗಿ ಬೆನ್ನು ಬಿದ್ದಿದೆ, ಕಾಡುತ್ತಿದೆ.
ವಾಜಪೇಯಿ ಪ್ರಧಾನಿಯಾಗಿದ್ದ ದಿನಗಳಲ್ಲಿ ಅವರ ವ್ಯಕ್ತಿತ್ವದ ಆರಾಧನೆಗೆ ಕೊನೆ ಮೊದಲಿರಲಿಲ್ಲ.
ಅವರೊಬ್ಬ ‘ಉತ್ತಮ ಕವಿ’ ಎಂದು ಬಹುಮಂದಿಗೆ ಗೊತ್ತಾಗಬೇಕಾದರೆ ಅವರು ಪ್ರಧಾನಿಯೇ ಆಗಬೇಕಾಯಿತು.
ಅವರ ಕವಿತೆಗಳು ಇಂಗ್ಲಿಷ್ ಮತ್ತಿತರ ಭಾಷೆಗಳಿಗೆ ಅನುವಾದಗೊಂಡವು.
ಸುಪ್ರಸಿದ್ದ ಗಾಯಕರು ಅವುಗಳನ್ನು ಹಾಡಿದರು.
ಖ್ಯಾತ ಕಲಾವಿದೆಯರು ನರ್ತಿಸಿದರು.
ವಾಜಪೇಯಿ ಕೇವಲ ‘ಮುಖವಾಡ’ ಎಂದು ಖಾಸಗಿ ಸಂಭಾಷಣೆಯಲ್ಲಿ ನಾಲಿಗೆ ಜಾರಿಸಿದ್ದರು ಸ್ವದೇಶಿ ಜಾಗರಣ ಮಂಚ್‌ನ ಗೋವಿಂದಾಚಾರ್ಯ.
ಈ ಅಪರಾಧಕ್ಕೆ ವಿಧಿಸಲಾದ ಅವರ ವನವಾಸ ಈಗಲೂ ಮುಗಿದಿಲ್ಲ.
ಪಕ್ಷದ ರಾಷ್ಟ್ರೀಯ ಮಂಡಳಿಯ ಸಭೆಯೊಂದರಲ್ಲಿ ಬಿಜೆಪಿಯ ಆನೆ ಬಲದ ಮೂಲವೆಂದರೆ ವಾಜಪೇಯಿ, ವಾಜಪೇಯಿ ಹಾಗೂ ವಾಜಪೇಯಿ ಎಂದು ಭಜನೆ ಮಾಡಿದ್ದವರು ಅಂದಿನ ಮಂತ್ರಿ ಮತ್ತು ಇಂದಿನ ಉಪರಾಷ್ಟ್ರಪತಿ ವೆಂಕಯ್ಯನಾಯ್ಡು.
ಆದರೂ ‘ಇಂಡಿಯಾ ಈಸ್ ಇಂದಿರಾ, ಇಂದಿರಾ ಈಸ್ ಇಂಡಿಯಾ’ ಎಂದ ಕಾಂಗ್ರೆಸ್ಸಿನ ದೇವಕಾಂತ ಬರೂವ ಭಟ್ಟಂಗಿತನದಲ್ಲಿ ಸಾರ್ವಕಾಲಿಕ ದಾಖಲೆ ಸ್ಥಾಪಿಸಿದ್ದರು.
‘ಭಾರತ ಪ್ರಕಾಶಿಸುತ್ತಿದೆ’ ಎಂಬ ವಾಜಪೇಯಿ ಸರ್ಕಾರದ ಪ್ರಚಾರವನ್ನು ಜನ ನಂಬಲಿಲ್ಲ.
ಸುಮಾರು ಹದಿನೈದು ವರ್ಷಗಳ ಹಿಂದಿನ ಮಾತು.
ಹುಬ್ಬಳ್ಳಿ ಬಿವಿವಿ ಕಾಲೇಜಿನ ಆವರಣದಲ್ಲಿ ‘ಇನ್ ಕಾಮೆಕ್ಸ್‌’ ಎಂಬ ಬೃಹತ್ ಪ್ರದರ್ಶನ ನಡೆಯುತ್ತಿತ್ತು.
ಜೊತೆಗೆ ಕಲಾವಿದರಿಂದ ಮನರಂಜನೆಯ ಕಾರ್ಯಕ್ರಮಗಳೂ ಏರ್ಪಾಡಾಗಿದ್ದವು.
