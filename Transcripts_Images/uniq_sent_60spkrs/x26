ಅವಳ ಆ ಸಂತೋಷದ ನಗೆ, ವಿಸ್ಮಯದ ಚಹರೆ, ಒಳಮನೆಯಿಂದ ಅಮ್ಮ ಬಂದು ಕರೆವಳೆಂಬ ತವಕದ ನಡುವೆ ನನ್ನನ್ನು ನನ್ನ ಬಾಲ್ಯಕ್ಕೆ ಕೊಂಡೊಯ್ಯಿತೆನ್ನ ವಿಚಾರ ಪ್ರಪಂಚ.
ಹುಡುಕಲೇ ಅವಳ ಮೊದಲ ಖುಷಿ, ನನ್ನ ಜೀವನಕ್ಕೆ ಹೋಲಿಸಿ? ಅಯ್ಯೋ ಪಾಪ! ಏನು ಹೇಳಬೇಕು ನನ್ನ ಮನಸ್ಸು? ಏಕೆಂದರೆ ಅದು ನೆನಪಿಟ್ಟುಕೊಂಡಿದೆಯಾ ನೆನಪಿಲ್ಲದ ನೆನಪಿನ ಆ ಎಳೆ ಬಾಲ್ಯದ ನೆನಹುಗಳನ್ನು?
ನನ್ನಷ್ಟಕ್ಕೆ ನಾನೇ ವಿಚಾರಲಹರಿಯಲ್ಲಿ ತೊಡಗಿ ಮುನ್ನಡೆದೆ ಒಲ್ಲದ ಮನಸ್ಸಿನಿಂದ, ತಕ್ಷಣವೇ ನೆನಪಾಯಿತು ಹಾಯಿಸಿದೆನೊಂದು ಕರೆ ಗೌಣತಂತ್ರದ ಮೂಲಕ.
ಅತ್ತ ಕರೆಸ್ವೀಕರಿಸಿ ಮಾತನಾಡಿ ಖುಷಿಯಾದರು ಶ್ರೇಯಾಳ ತಂದೆ.
ಅವರೂ ಜಾರಿರಬಹುದು ತಮ್ಮ ಬಾಲ್ಯದ ಮೊದಲ ಈ ರೀತಿಯ ಖುಷಿಗೆ ನೆನಪಿನಂಗಳದ ಪರದೆಯ ಮೇಲೆ ಅಸ್ಪಷ್ಟವಾದ ದೃಶ್ಯಗಳಲ್ಲೆಂದು ತಿಳಿದು, ನಗುತ್ತಲೇ ಕರೆ ಮೊಟಕುಗೊಳಿಸಿ ನನ್ನೊಳಗೆ ನಾ ಪ್ರಶ್ನೆ ಹಾಕಿಕೊಂಡೇ ಭಾರದ ಹೆಜ್ಜೆಯಿಂದ ಮುಂದೆ ನಡೆದೆ.
‘ಮಳೆನಾಡು’ ಎಂದೇ ಪ್ರಸಿದ್ಧವಾಗಿರುವ ಸಾಗರ ತಾಲ್ಲೂಕಿನ ಹಳ್ಳಿಯೊಂದರಲ್ಲಿ ಹುಟ್ಟಿ ಬೆಳೆದಿರುವ ನನಗೆ ಮಳೆಯಲ್ಲಿ ನೆನೆಯುವುದೆಂದರೆ ತುಂಬಾ ಇಷ್ಟ.
ನಮ್ಮ ಊರಿನಲ್ಲಿ ಭತ್ತದ ಕೃಷಿ ಮಾಡುತ್ತಾರೆ.
ಹೊಲದಲ್ಲಿ ಭತ್ತ ಮೊಳಕೆಯೊಡೆದು ಸಣ್ಣ ಸಸಿಯಾದಾಗ ಈ ಸಸಿಗಳಿಗೆ ಕಳೆ ಹುಲ್ಲು ಬೆಳೆಯದಂತೆ, ‘ಸೋನೆ’ ಮಳೆ ಬಂದಾಗ ಗದ್ದೆಗೆ ನೀರು ಕಟ್ಟಿ ಎತ್ತುಗಳಿಗೆ ಕೊರಡು ನೊಗ ಜೋಡಿಸಿ ಭತ್ತದ ಸಸಿ ಮೇಲೆ ಉರುಳಿಸುತ್ತಾರೆ.
ಒಮ್ಮೆ ನಾನು ನನ್ನ ಅಪ್ಪನ ಜೊತೆ ಗದ್ದೆಗೆ ಹೋಗಿದ್ದಾಗ ಅವರು ಮಳೆಯಲ್ಲಿ ಎತ್ತುಗಳಿಗೆ ಕೊರಡು ಕಟ್ಟಿ ಉರುಳಿಸುತ್ತಿದ್ದರು.
ಸೋನೆ ಮಳೆ ಗಾಳಿಯೊಂದಿಗೆ ರಭಸವಾಗಿ ಸುರಿಯುತ್ತಿತ್ತು.
ನೀರಿನಲ್ಲಿ ಕೊರಡು ತೇಲಬಾರದೆಂದು ಅದರ ಮೇಲೆ ನನ್ನನ್ನು ಕೂರಿಸಿ ಕೊರಡಿನ ಗೂಟವನ್ನು ಬಿಗಿಯಾಗಿ ಹಿಡಿದುಕೊಳ್ಳಲು ಹೇಳಿದರು.
ಅವರು ಹೇಳಿದಂತೆ ನಾನು ಧೈರ್ಯದಿಂದ ಕೊರಡಿನ ಮೇಲೆ ಕುಳಿತಾಗ ಸುರಿವ ಮಳೆಯಲ್ಲಿ ಎತ್ತುಗಳನ್ನು ಓಡಿಸುತ್ತಿದ್ದರು.
ಆಗ ನನಗೆ ದೋಣಿ ಮೇಲೆ ತೇಲುತ್ತಿರುವ ಅನುಭವವಾಗಿ ಹೋ... ಎಂದು ಖುಷಿಯಾಗಿ ಕಿರುಚುತ್ತಿದ್ದೆ.
ಅಕ್ಕ‍ಪಕ್ಕದ ಹೊಲದಲ್ಲಿದ್ದವರು ನನ್ನ ಧೈರ್ಯ ಮೆಚ್ಚಿ  ಕೊಂಡಾಡಿದ ಅಂದಿನ ಆ ಘಟನೆ ನೆನಪಾದಾಗ ಈಗಲೂ ಪುಳಕವಾಗುತ್ತದೆ.
ಮಳೆಗಾಲ ಬಂದಾಗಲೆಲ್ಲ ಈ ಘಟನೆ ನೆನೆದು ಖುಷಿಪಡುತ್ತೇನೆ.
ಬಾಲ್ಯದಲ್ಲಿನ ನನ್ನ ಊರಿನಲ್ಲಿ ಹುಲ್ಲಿನಿಂದ ಕಟ್ಟುತ್ತಿದ್ದ ಜೋಪಡಿಗಳೇ ಹೆಚ್ಚು.
ನಮ್ಮ ಮನೆಯೂ ಹುಲ್ಲಿನದ್ದೇ. ಮಳೆ ಬಂದರೆ ಸೋರುತ್ತಿತ್ತು.
ಆ ದಿನ, ಇದ್ದಕ್ಕಿದ್ದ ಹಾಗೆ ಕೆಂದೂಳು ಮುಗಿಲೆತ್ತರಕ್ಕೆ ಆವರಿಸಿ ಭೋರ್ಗರೆಯುತ್ತ ಸಿಕ್ಕಿದ್ದೆನ್ನೆಲ್ಲ ಬಾಚಿಕೊಂಡು ಭಯಂಕರ ಶಬ್ದದೊಂದಿಗೆ ಊರಿನತ್ತ ಧಾವಿಸುತ್ತಿತ್ತು.
ಅದನ್ನು ನೋಡಿದರೆ ಎಂತವರಿಗೂ ಭಯ ಅವರಿಸುತ್ತಿತ್ತು.
ಇದನ್ನು ನೋಡಿದ ನಾನು ಮತ್ತು ನನ್ನಾಕೆ ಹೆದರಿ ಮನೆಯೊಳಗೆ ಅವಿತುಕೊಂಡೆವು.
ನಮ್ಮ ಕೇರಿಯ ಜನ ಭಯಭೀತರಾಗಿ ಆ ಭಯಾನಕ ಕೆಂದೂಳನ್ನು ನೋಡಿ ಮನೆ, ಹುಲ್ಲಿನ ಬಣವೆಗಳನ್ನು ರಕ್ಷಿಸಿಕೊಳ್ಳಲು ಹೆಣಗಾಡುತ್ತಿದ್ದ ದೃಶ್ಯ ನನ್ನನ್ನು ಮತ್ತಷ್ಟು ಹೆದರುವಂತೆ ಮಾಡುತ್ತಿತ್ತು.
ಮನೆಯ ಮೇಲಿನ ಹುಲ್ಲಿನ ಹೊದಿಕೆ ಅಂಥ ಬಿರುಗಾಳಿಗೆ ಹಾರಿಹೋಗಿರುವ ನಿದರ್ಶನಗಳನ್ನೂ ನಾನು ಕಣ್ಣಾರೆ ಕಂಡಿದ್ದೇನೆ.
ಕೆಂದೂಳಿನ ಜೊತೆಗೆ ಭಯಾನಕ ಗುಡುಗು–ಸಿಡಿಲು.
ಭೂಮಿಯೇ ನಡುಗುವಂತಹ ಶಬ್ದದೊಂದಿಗೆ ಮಳೆ.
ಆ ಭಯಾನಕ ಜಾಗಕ್ಕೆ ಪಾತ್ರೆಗಳನ್ನು ಇಟ್ಟರೂ ಸಾಕಾಗುತ್ತಿರಲಿಲ್ಲ.
