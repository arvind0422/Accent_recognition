ವಿಕ್ಕರ್ ಮಿ ರಾಷ್ಟ್ರ ನಾಯಕರು, ಹೆಸರಾಂತ ಪತ್ರಕರ್ತರ ನೆಚ್ಚಿನ ಆಯ್ಕೆಯೂ ಹೌದು.
ಹಾಗೆಯೇ ಪ್ರತಿ ಜಾಲತಾಣಕ್ಕೂ ಪರ್ಯಾಯ ಆಯ್ಕೆಗಳಿರುತ್ತದೆ.
ಯೂಟ್ಯೂಬ್‌ಗೆ ಪರ್ಯಾಯವಾಗಿ ವಿಮೆಯೂ, ಮೆಟಕೆಫೆ, ಡೈಲಿಮೋಷನ್ ವೆಬ್‌ಸೈಟ್‌ಗಳನ್ನು ಆಯ್ಕೆ ಮಾಡಿಕೊಳ್ಳಬಹುದು.
ಇಂದು ಜಾಗತಿಕ ಮಟ್ಟದಲ್ಲಿ ಸೈಬರ್ ಅಪರಾಧ ಕೃತ್ಯಗಳಲ್ಲಿ ಬಹಳಷ್ಟು ಮಂದಿ ಫೇಸ್‌ ಬುಕ್‌ನಿಂದಲೇ ವಂಚನೆಗೊಳಗಾಗಿದ್ದಾರೆ.
ಫೇಸ್‌ ಬುಕ್‌ನಲ್ಲಿ ಅಪರಿಚಿತರ ಸ್ನೇಹ ಬೆಳೆಸುವಾಗ ಜಾಗರೂಕರಾಗಿರಬೇಕು.
ಎಷ್ಟೋ ಬಾರಿ ನಕಲಿ ಖಾತೆಗಳು ಫೇಸ್‌ಬುಕ್‌ನಲ್ಲಿ ಪಾರುಪತ್ಯ ಮೆರೆದಿವೆ.
ಇನ್ನು ಸ್ವಲ್ಪ ಆಳ ಹೊಕ್ಕರೆ ಅಪರಿಚಿತರ ಇ ಮೇಲ್‌ ಬಳಸಿ ನನ್ನ ಸ್ನೇಹಿತನಿಗೆ ನನ್ನ ಹೆಸರಿನಲ್ಲಿ ಮತ್ತೊಬ್ಬ ಅಪರಿಚಿತ ವ್ಯಕ್ತಿ ಹರಟೆ ಹೊಡೆಯುವಂತಹ ಮಟ್ಟಕ್ಕೂ ತಂತ್ರಜ್ಞಾನ ಬೆಳೆದು ನಿಂತಿದೆ.
ಐ.ಟಿ ಭಾಷೆಯಲ್ಲಿ ಇದನ್ನು ಐ.ಪಿ ಸ್ಪೂಫಿಂಗ್ ಎಂದು ಕರೆಯುತ್ತಾರೆ.
ಈ ರೀತಿಯ ವಂಚನೆಗೊಳಗಾಗದಂತೆ ಎಚ್ಚರವಹಿಸಬೇಕು.
ನಾವು ಹೋಗುವ ಜಾಗದಿಂದ ಹಿಡಿದು, ತೊಡುವ ಬಟ್ಟೆಯವರೆಗೂ ಫೇಸ್‌ಬುಕ್‌ನಲ್ಲಿ ದಾಖಲಿಸುತ್ತೇವೆ.
ಇದಕ್ಕೆ ಎಷ್ಟು ಸಾಧ್ಯವೋ ಅಷ್ಟು ಕಡಿವಾಣ ಹಾಕುವುದು ಉತ್ತಮ.
ಅಗತ್ಯವೆಂದೆನಿಸಿದ ಪೋಸ್ಟ್‌ ಮಾತ್ರ ಫೇಸ್‌ಬುಕ್‌ನಲ್ಲಿ ದಾಖಲಿಸುವ ಮೂಲಕ ಖಾಸಗಿತನಕ್ಕೆ ಗೌರವ ನೀಡುವ ಪ್ರವೃತ್ತಿ ಬೆಳೆಸಿಕೊಳ್ಳಬೇಕು.
ಸೈಬರ್‌ ಬಳಕೆ ಕುರಿತು ಸರ್ಕಾರ ಕಟ್ಟುನಿಟ್ಟಿನ ನೀತಿ ಮತ್ತು ಕಾನೂನು ಜಾರಿ ಮಾಡಬೇಕು.
ಸೈಬರ್ ಬಳಕೆ ಹಾಗೂ ಮಾಹಿತಿ ರಕ್ಷಣೆಗೆ ಸಂಬಂಧಿಸಿದಂತೆ ಐರೋಪ್ಯ ರಾಷ್ಟ್ರಗಳು ಜನರಲ್ ಡೇಟಾ ಪ್ರೊಟೆಕ್ಷನ್ ರೆಗ್ಯುಲೇಷನ್ (ಜಿ.ಡಿ.ಪಿ.ಆರ್) ಎಂಬ ನೂತನ ಕಾನೂನು ರೂಪಿಸಿವೆ.
ಐರೋಪ್ಯ ರಾಷ್ಟ್ರಗಳಲ್ಲಿರುವ ಪ್ರತಿ ನಾಗರಿಕನ ಖಾಸಗಿ ಮಾಹಿತಿಯನ್ನು ಭದ್ರವಾಗಿ ಕಾಪಾಡುವುದೇ ಈ ಕಾನೂನಿನ ಉದ್ದೇಶ.
ಭಾರತದಲ್ಲಿ ಇದಕ್ಕೆ ಸಂಬಂಧಿಸಿದಂತೆ ಮಾರ್ಗಸೂಚಿ ಮಾತ್ರ ಇದೆಯೇ ಹೊರತು ಕಠಿಣ ಕಾನೂನು ಜಾರಿ ಆಗದೆ ಇರುವುದು ವಂಚಕರಿಗೆ ವರದಾನವಾಗಿದೆ.
ಭಾರತದಲ್ಲಿ ಡೇಟಾ ಸೆಕ್ಯುರಿಟಿ ಕೌನ್ಸಿಲ್ ಆಫ್ ಇಂಡಿಯಾ (ಡಿ.ಎಸ್.ಐ.ಸಿ) ಎಂಬ ಹೆಸರಿನಲ್ಲಿ ನ್ಯಾಸ್ ಕಾಂ ಈ ಸಂಸ್ಥೆ ಆರಂಭಿಸಿದೆ.
ಆನ್ ಲೈನ್ ಹಾಗೂ ಸೋಷಿಯಲ್ ಮೀಡಿಯಾಗಳಲ್ಲಿ ಖಾಸಗಿ ಮಾಹಿತಿಯ ಸಂರಕ್ಷಣೆ ಕುರಿತು ಜಾಗೃತಿ ಮೂಡಿಸುವ ಉದ್ದೇಶದಿಂದ ಖಾಸಗಿ ಮಾಹಿತಿ ರಕ್ಷಣಾ ದಿನ ಆಚರಿಸಲಾಗುತ್ತಿದೆ.
ಇಂಟರ್‌ ನೆಟ್ ಬಳಕೆ ಕುರಿತು ಜನರಲ್ಲಿ ಜಾಗೃತಿ ಮೂಡಬೇಕು.
ನಮ್ಮ ಕ್ಷಣಮಾತ್ರದ ಬೇಜವಾಬ್ದಾರಿತನ ನಮ್ಮನ್ನು ಸಂಕಷ್ಟಕ್ಕೆ ಈಡು ಮಾಡುತ್ತದೆ.
ಸಾಮಾಜಿಕ ಜಾಲತಾಣ ಎಂಬುದು ನಮ್ಮ ಐಷಾರಾಮಿ ಬದುಕು ತೋರಿಸುವ ಸಾಧನವಲ್ಲ ಎಂಬುದನ್ನು ಅರಿತುಕೊಳ್ಳಬೇಕು.
ಜಾಲತಾಣ ಬಳಕೆಯಲ್ಲಿ ಸ್ವಯಂ ನಿಯಂತ್ರಣ ಹಾಕಿಕೊಳ್ಳಬೇಕು.
ಅಗತ್ಯ ಮತ್ತು ಅವಶ್ಯಕತೆಯನ್ನು ಯೋಚಿಸಿ, ಅಗತ್ಯ ಎನಿಸಿದರೆ ಮಾತ್ರ ಜಾಲತಾಣ ಬಳಸಿ, ಅವಶ್ಯವಾದದ್ದನ್ನು ಮಾತ್ರ ಜಾಲತಾಣದಲ್ಲಿ ದಾಖಲಿಸುವಂತಾಗಬೇಕು.
ನಾವು ಮಾಡುವ ಸಾಧನೆ ಜಾಲತಾಣದಲ್ಲಿ ಅಚ್ಚಾಗಿ ಬೇರೆಯವರಿಗೆ ಸ್ಫೂರ್ತಿ ಆಗಬೇಕೇ ಹೊರತು ನಾವೇ ಜಾಲತಾಣಗಳಿಗೆ ಸಾಧನ ಆಗಬಾರದು.
ಗೆಳೆತನ ಎಂದಾಕ್ಷಣ ಈಗಿನ ತಲೆಮಾರಿಗೆ ನೆನಪಿಗೆ ಬರುವುದು
