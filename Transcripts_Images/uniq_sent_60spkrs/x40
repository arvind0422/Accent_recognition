ಈಗ ಅನ್ಯ ಗ್ರಹಗಳ ಮತ್ತು ಜೀವಿಗಳ ಶೋಧಕ್ಕೆ ಇನ್ನೊಂದು ನೌಕೆ ಸಜ್ಜಾಗಿದೆ.
ಟೆಸ್  ಎಂದದರ ಹೆಸರು.
ಟ್ರಾನ್ಸಿಟಿಂಗ್ ಎಕ್ಸೋಪ್ಲಾನೆಟ್ ಸರ್ವೆ ಸಾಟಲೈಟ್ ಎಂಬುದರ ಸಂಕ್ಷಿಪ್ತ ರೂಪ.
ಇದು ಸುಮಾರು ಎರಡು ವರ್ಷಗಳಲ್ಲಿ ಎರಡು ಲಕ್ಷಕ್ಕೂ ಹೆಚ್ಚು ನಕ್ಷತ್ರಗಳನ್ನು ವೀಕ್ಷಿಸಿ ಗ್ರಹಗಳ ಅಸ್ತಿತ್ವವನ್ನು ಪರಿಶೀಲಿಸಲಿದೆ.
ಗ್ರಹ ನಕ್ಷತ್ರದ ಮುಂದೆ ಹಾದುಹೋಗುವಾಗ ಉಂಟಾಗುವ ಬೆಳಕಿನ ವ್ಯತ್ಯಾಸವನ್ನೇ ಇದು ಗಮನಿಸಿ ವರದಿ ಮಾಡಲಿದೆ.
ಇದು ಕೆಪ್ಲರ್ ಮತ್ತು ಗಯ ಗಮನಿಸಲಾಗದ ದಿಕ್ಕಿನಲ್ಲಿ ವೀಕ್ಷಣೆ ನಡೆಸುವುದರಿಂದ ಮತ್ತು ಪ್ರಕಾಶಮಾನವಾದ ನಕ್ಷತ್ರಗಳನ್ನೇ ಆಯ್ದುಕೊಳ್ಳುವುದರಿಂದ ಹೊಸ ಹೊಸ ಫಲಿತಾಂಶಗಳು ಬೇಗ ಸಿಗಲಿವೆ ಎಂಬ ನಿರೀಕ್ಷೆ ಇದೆ.
ಅನ್ಯಗ್ರಹಗಳ ಹುಡುಕಾಟ ಆರಂಭವಾಗಿದ್ದರ ಮೂಲ ಉದ್ದೇಶವೇನು? ಮುಂದೆ ಎಂದೋ ಒಂದು ದಿನ ನಾವಲ್ಲಿಗೆ ವಲಸೆ ಹೋಗಬಹುದು ಎಂಬುದು. ಅದಕ್ಕಾಗಿ ಕಾಯೋಣ.
ಈತ ನಮ್ಮನ್ನು ಈ ಪರಿ ಆವರಿಸುತ್ತಾನೆಂದು ನಾವ್ಯಾರೂ ಕನಸಿನಲ್ಲೂ ಊಹಿಸಿರಲಿಲ್ಲ.
ನಮ್ಮೆಲ್ಲರ ಮಧ್ಯೆಯೇ ಸ್ನೇಹಿತನಂತೆ, ಒಡಹುಟ್ಟಿದವರಿಗಿಂತ ಹೆಚ್ಚು ಒಡನಾಡಿಯಾಗಿದ್ದುಕೊಂಡು ನಮಗೆ ತಿಳಿಯದಂತೆ ಹಿಂಬಾಲಿಸಿ, ಅಂತಿಮವಾಗಿ ನಮ್ಮ ಖಾಸಗಿತನವನ್ನೇ ಬಂಡವಾಳವನ್ನಾಗಿಸಿಕೊಂಡು ಬೆನ್ನಿಗೇ ಚೂರಿ ಹಾಕುತ್ತಾನೆಂದರೆ ಆತನ ಚಾಣಾಕ್ಷ ನಡೆಗೆ ಮೆಚ್ಚಲೇಬೇಕು.
ಪರಿಣಾಮ ಈ ಚಾಣಾಕ್ಷನಿಲ್ಲದೇ ನಮ್ಮ ಅಸ್ತಿತ್ವವೇ ಇಲ್ಲವೇನೋ ಅನ್ನುವ ಹಂತಕ್ಕೆ ಇಂದು ನಾವೆಲ್ಲರೂ ತಲುಪಿದ್ದೇವೆ.
ವಿವಿಧ ಆಯಾಮಗಳಲ್ಲಿ ನಮ್ಮನ್ನು ಆವರಿಸಿಕೊಳ್ಳುವ ಆ ಚಾಣಾಕ್ಷನ ರೂಪಗಳು ಗೂಗಲ್, ಫೇಸ್‌ ಬುಕ್‌ನಂತಹ ಜಾಲತಾಣಗಳು ಮತ್ತು ವಾಟ್ಸ್‌ ಆ್ಯಪ್‌ನಂತಹ ಸಂಪರ್ಕ ಮಾಧ್ಯಮಗಳು.
ಸಾಮಾಜಿಕ ಜಾಲತಾಣಗಳ ಪೈಕಿ ಫೇಸ್‌ಬುಕ್‌, ಕೇಂಬ್ರಿಡ್ಜ್ ಅನಾಲಿಟಿಕ ಸಂಸ್ಥೆ ಜತೆ ಕೈಜೋಡಿಸಿ ಒಂದು ರಾಷ್ಟ್ರದ ಚುನಾವಣೆ ಫಲಿತಾಂಶದ ಮೇಲೆ ಪ್ರಭಾವ ಬೀರಿದ ಆರೋಪ ಕೇಳಿಬಂದಿದೆ.
ಇಷ್ಟು ಮಾತ್ರವಲ್ಲದೆ, ಕೇಂಬ್ರಿಡ್ಜ್‌ ಅನಾಲಿಟಿಕ ಸಂಸ್ಥೆಯು ಭಾರತದ ರಾಜಕೀಯ ಪಕ್ಷಗಳ ಜೊತೆಯಲ್ಲೂ ನಂಟು ಬೆಳೆಸಿಕೊಂಡ ಆರೋಪ ಕೇಳಿಬಂದಿದೆ.
ವಾಸ್ತವ ಹೀಗಿರುವಾಗ ಇನ್ನು ನಮ್ಮ ನಿಮ್ಮೆಲ್ಲರ ಜಾತಕ ಮೂರನೇ ವ್ಯಕ್ತಿಯ ಕೈಸೇರುವುದು ಅಷ್ಟು ಕಷ್ಟದ ಕೆಲಸವೇನಲ್ಲ.
ಆದರೆ ಇಂದು ಗೂಗಲ್ ನಮ್ಮ ಬಳಿ ಒಂದು ನಯಾಪೈಸೆ ಕೂಡ ಪಡೆಯದೆ ದೇಶ ವಿದೇಶಗಳ ಮಾಹಿತಿಯನ್ನು ನಮ್ಮ ಅಂಗೈಗೆ ತಲುಪಿಸುತ್ತದೆ.
ಉಚಿತವಾಗಿ ಗೂಗಲ್‌ ನಮಗೆ ಮಾಹಿತಿ ನೀಡಲು ಅದೇನು ದತ್ತಿ ಇಲಾಖೆಯೋ ಅಥವಾ ಸಂಘ– ಸಂಸ್ಥೆಯೋ ಅಲ್ಲವಲ್ಲ.
ಅತಿ ಹೆಚ್ಚು ವೇತನ ನೀಡುವ ಸಂಸ್ಥೆಗಳು ಎಂದೇ ಗೂಗಲ್‌, ಫೇಸ್‌ಬುಕ್ ಖ್ಯಾತಿ ಪಡೆದಿವೆ.
ಹಾಗಿದ್ದಲ್ಲಿ ಇವರಿಗೆ ಆ ಪ್ರಮಾಣದಲ್ಲಿ ಲಾಭ ಮಾಡಲು ಇವರು ತಯಾರು ಮಾಡುತ್ತಿರುವ ಉತ್ಪನ್ನವಾದರೂ ಏನು? ಇದಕ್ಕೆ ಉತ್ತರ ಸುಲಭ.
ಗೂಗಲ್‌ ಹಾಗೂ ಇತರೆ ಜಾಲತಾಣಗಳು ನಮ್ಮನ್ನೇ ಉತ್ಪನ್ನವನ್ನಾಗಿಸಿಕೊಂಡು ನಮ್ಮ ಖಾಸಗಿ ಮಾಹಿತಿಯನ್ನು ಕಲೆಹಾಕಿ ಅದನ್ನೇ ಉದ್ಯಮವನ್ನಾಗಿಸಿಕೊಂಡಿವೆ.
ಸಾಮಾಜಿಕ ಜಾಲತಾಣ ಮಾತ್ರವಲ್ಲದೆ ಗೂಗಲ್ ಸಹ ಖಾಸಗಿ ಮಾಹಿತಿ ಕ್ರೋಢೀಕರಿಸುತ್ತಿರುವ ಆರೋಪ ಕೇಳಿಬಂದಿದೆ.
ನಾವು ಜಾಲತಾಣದ ಒಳಹೊಕ್ಕು ಶೋಧಿಸುವ ಪ್ರತಿ ಅಂಶವನ್ನೂ ಗೂಗಲ್‌ ತನ್ನ ಸರ್ವರ್‌ನಲ್ಲಿ ಶೇಖರಿಸಿಕೊಳ್ಳುತ್ತದೆ.
ನನ್ನ ಮೊಬೈಲ್‌ ಫೋನಿನಲ್ಲಿರುವ ಗೂಗಲ್‌ನಲ್ಲಿ ಕಾರಿನ ಮಾಹಿತಿ ತಿಳಿದುಕೊಳ್ಳುವ ಆಸಕ್ತಿಯಿಂದ ಅದರ ಒಳಹೊಕ್ಕು ಹೊರಬಂದರೆ ಅಷ್ಟಕ್ಕೇ ಅದು ನಮ್ಮನ್ನು ಸುಮ್ಮನೆ ಬಿಡುವುದಿಲ್ಲ.
ನಾವು ಮಾಡುವ ಪ್ರತಿ ಕರೆ ಅಂತ್ಯಗೊಂಡಾಗಲೂ ಸರಿಸಮನಾದ ವಿವಿಧ ಕಾರುಗಳ ಮಾಹಿತಿಯನ್ನು ನನ್ನ ಮೊಬೈಲ್‌ ಫೋನಿಗೆ ಹರಿಬಿಡುತ್ತದೆ.
ಇದರ ಅರ್ಥ ನನ್ನ ಅನುಮತಿ ಇಲ್ಲದೇ ನನ್ನ ಖಾಸಗಿ ಮಾಹಿತಿ ಬೇರೆಯವರ ಪಾಲಾಗುತ್ತಿದೆ ಎಂದಲ್ಲವೆ? ಇದು ಕೇವಲ ಉದಾಹರಣೆ ಅಷ್ಟೇ.
ಇದೇ ರೀತಿ ನೀವು ರಕ್ಷಿಸಿಟ್ಟ ಕ್ರೆಡಿಟ್ ಕಾರ್ಡ್‌ ಮಾಹಿತಿಯೂ ಹ್ಯಾಕರ್‌ಗಳ ಪಾಲಾಗಬಹುದು.
